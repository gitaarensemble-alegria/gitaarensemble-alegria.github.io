


<div class="container">
  <div class="row">
    <div class="12u">
      <p>
        Alegría bestaat uit een 20-tal enthousiaste gitaristen die onder leiding van onze dirigenten
        Marleen Casteele en Charlotte Lammertijn
        een repertoire gaande van renaissance- tot popmuziek brengen.
        Naast de klassieke gitaar bespelen we bas- en octaafgitaar(evenals) en ook
        elektrische gitaar. Soms wordt daar percussie, blokfluit, dwarsfluit of cello aan toegevoegd.
      </p>
      <p>
        We doen vaak mee aan muzikale evenementen, zoals ‘Dag van de Gitaar’, ‘Cultuurmarkt Waregem’
        en wedstrijden. Zo werden we in 2008 eerste laureaat van de Ottoboni-kamermuziekwedstrijd in
        Lier met 90 % en daar zijn we trots op! In 2011 namen we deel aan het internationale festival
        Mondomusica in Cremona (Italië) wat ook een onvergetelijke gebeurtenis was.
      </p>
      <p>
        Alegría maakt graag kennis met binnen- en buitenlandse gitaarensembles en koren, waarmee
        duoconcerten georganiseerd worden. Alegría was te gast in Cambridge (GB), Rheine (Duitsland),
        Mirandola (Italië) en Juvisy-sur-Orge (Frankrijk). We werkten samen met de gitaarensembles
        Cuerda (Antwerpen), Color (Schaarbeek), het gitaarduo Flâmas en met enkele koren,
        ondermeer La Gioia (Vichte) en Amaranthe (Oudenaarde).
      </p>
      <p>
        Indien u geïnteresseerd bent in een concert of een muzikale omlijsting van recepties,
        huwelijken of andere evenementen kan u contact opnemen via dit formulier.
      </p>
      <p>
        Met vriendelijke groeten,
        Gitaarensemble Alegria
      </p>
    </div>

  </div>
</div>
